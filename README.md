# Szachownica

Celem programu jest implementacja szachownicy oraz wszystkich typów figur szachowych, które mają określone reguły poruszania się (zgodnie z zasadami powszechnie obowiązującymi w szachach). Program nie jest grą szachową, a więc umożliwia użytkownikowi jedynie poruszanie figurami (z zachowaniem rozróżnienia na pionki białe oraz czarne, tzn. figury z danego koloru powinny być poruszane sekwencyjne – raz białe, raz czarne) oraz zbijanie pionków przeciwnika, nie nalicza natomiast użytkownikom punktów, nie rozpoznaje szachowania króla oraz nie kończy automatycznie gry w przypadku matu. Implementacja programu przypomina więc bardziej tradycyjną szachownicę niż grę komputerową. W regułach poruszania się figur brakuje dwóch niestandardowych ruchów dostępnych w tradycyjnych szachach – roszady oraz „en passant”, nie zaimplementowano również możliwości zamiany pionka na inną figurę w momencie, gdy dotrze on na koniec planszy. Wadą programu z pewnością jest również brak interejsu graficznego użytkownika – partia szachów może być rozegrana jedynie w konsoli Windows.
